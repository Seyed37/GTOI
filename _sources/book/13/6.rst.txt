Poset
==========

تعریف
---------

به گراف جهت داری که دارای ویژگی های زیر باشد Poset (Partially ordered set) می گوییم.
- هر راس به خودش یال دارد.
- اگر :math:`ab` و :math:`bc` یال های این گراف باشد آنگاه :math:`ac` هم یال این گراف است.

از آنجایی که بسیاری از مفاهیم ریاضی به poset تبدیل می شوند بررسی کردن آن ها مفید است.

اولین مسئله
~~~~~~~~~~~~~~

فرض کنید مجموعه ای از اعداد طبیعی مثل :math:`A` داریم و می خواهیم بزرگترین زیرمجموعه ای از آن مثل :math:`B` را پیدا کنیم که هر دو عضو :math:`B` را که در نظر بگیریم یکی بر دیگری بخش پذیر است.

می توانیم مسئله را به اینصورت به گراف مدل کنیم. به ازای هر عضو :math:`A` یک راس در گراف قرار دهید و به ازای دو راس :math:`x,y` که :math:`x|y` است از :math:`x` به :math:`y` یال بگذارید. حالا مسئله معادل پیدا کردن بلندترین مسیر در این گراف است!

زنجیر و پادزنجیر
~~~~~~~~~~~~~~~~~~

به یک دنباله از راس های غیر تکراری مثل :math:`u_1,...,u_k` که به ازای هر :math:`i<j` ، :math:`u_i` به :math:`u_j` یال داشته باشد یک زنجیر می گوییم توجه کنید که به خاطر ویژگی poset کافیست که :math:`u_1, ... u_k` یک مسیر باشد.

به یک زیرمجموعه از راس ها که هیچ دوتایی به هم یال نداشته باشند یک پادزنجیر می گوییم.

در ادامه افراز یک گراف به زنجیر ها یا پادزنجیر ها را بررسی خواهیم کرد (افراز راس های گراف مد نظر است).

توجه کنید که از این تعاریف تنها در poset ها استفاده می شود.

ماکسیمم زنجیر = مینیمم افراز به پادزنجیر
-------------------------------------

فرض کنید اندازه ماکسیمم زنجیر :math:`L` باشد. و یک زنجیر ماکسیمم مثل :math:`A` را در نظر بگیرید.

هر پادزنجیر می تواند حداکثر یکی از راس های :math:`A` را شامل شود. پس مینیمم افراز به پادزنجیر حداقل به اندازه :math:`L` می باشد. حالا ثابت می کنیم حالتی از تساوی هم وجود دارد.

به هر راس :math:`u` عدد :math:`a_i` را نسبت می دهیم که برابر است با اندازه بزرگترین زنجیری که :math:`u` انتهای آن باشد. حالا می توانید ببینید که اگر :math:`a_i = a_j` برقرار باشد امکان ندارد یالی بین :math:`i,j` باشد زیرا به عنوان مثال اگر از :math:`i` به :math:`j` یال باشد آنگاه :math:`a_j \geq a_i+1` خواهد بود.

به ازای هر راس :math:`u` به :math:`a_u` رنگ راس :math:`u` می گوییم. طبق اثبات بالا راس هایی که رنگ برابر دارند یک پادزنجیر هستند. همچنین تعداد رنگ ها برابر است با :math:`L` (چرا؟). پس توانستیم گراف را به :math:`L` پادزنجیر افراز کنیم.

قضیه یالا به قضیه میرسکی معروف است و در سال 1971 مطرح شد. جالب است بدانید این قضیه در سال 1940 توسط گالای دیلورث ، گالای،‌ فولکرسون و بسیاری دیگر شناخته شده بود و تنها دلیل آنها برای مطرح نکردن آن بدیهی فرض کردن این قضیه بود!

ماکسیمم پادزنجیر = مینیمم افراز به زنجیر
-------------------------------------

فرض کنید اندازه ماکسیمم پادزنجیر :math:`L` باشد و یک ماکسیمم پادزنجیر دلخواه مثل :math:`A` را در نظر بگیرید. قضیه های زیر برقرارند.
- هر راس خارج از :math:`A` مثل :math:`u` را در نظر بگیرید. بین :math:`u` و مجموعه :math:`A` قطعا یال وجود دارد (در غیر اینصورت با ماکسیمم بودن :math:`A` در تناقض است).
- هر راس خارج از :math:`A` مثل :math:`u` را در نظر بگیرید. امکان ندارد هم از :math:`u` به یکی از رئوس :math:`A` یال جهت دار باشد هم از یکی از رئوس :math:`A` به :math:`u` یال جهت دار باشد. (زیرا در اینصورت طبق ویژگی poset یالی درون :math:`A` خواهیم داشت.

طبق حرف های بالا می توان راس های خارج :math:`A` را به دو دسته :math:`D, U` افراز کرد که هر راس های :math:`U` به :math:`A` **یال جهت دار دارد** و هر راس :math:`D` از :math:`A` **یال جهت دار میگیرد**.

اگر هر دوی :math:`D,U` تهی باشند که مسئله حل است. حالا حالت های زیر را در نظر بگیرید.

اگر هر دوی :math:`D,U` ناتهی باشند
~~~~~~~~~~~~~~~~~~~~~~~~~~~~~~~~~~~~~~~~~

در اینصورت با استقرا روی تعداد راس ها یک بار :math:`A \cup D` و بار دیگر :math:`A \cup U` را در نظر بگیرید. در هر کدام از آنها به صورت استقرایی افرازی به زنجیر ها پیدا کنید که برابر با ماکسیمم پادزنجیر (یا همان :math:`L`) است. از آنجایی که در :math:`A \cup D` رئوس :math:`A` یال ورودی ندارند پس ابتدای تمام زنجیر ها (در افراز مینیمم به زنجیر ها) در :math:`A` است. مشابها اگر :math:`A \cup U` را در نظر بگیرید انتهای تمام زنجیر ها در :math:`A` است. حالا گراف اصلی را اینگونه افراز می کنیم که به ازای هر راس :math:`A` مثل :math:`v` زنجیری که در :math:`A \cup U` به :math:`v` ختم می شود را با زنجیری که در :math:`A \cup D` از :math:`v` شروع می شود را اجتماع گرفته و به عنوان یک زنجیر در افراز گراف اصلی قرار می دهیم. در اینصورت کل گراف به :math:`L` زنجیر افراز می شود.

اگر یکی از :math:`D,U` تهی باشند
~~~~~~~~~~~~~~~~~~~~~~~~~~~~~~~~~~~~~~

بدون کم شدن از کلیت اثبات فرض کنید :math:`U` تهی باشد.  

not yet