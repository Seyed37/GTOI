خاصیت های مقدماتی
====================

در این فصل به بررسی درخت که یکی از مهمترین تعاریف گراف است و کاربرد زیادی در برنامه نویسی نیز دارد میپردازیم . 

در این بخش ویژگی ها و خاصیت های اصلی درخت را بیان و آن ها را اثبات میکنیم . در پایان این بخش انتظار میرود شهود خوبی روی شکل درخت و ویژگی های آن داشته باشید.

تعاریف مربوط به این بخش
-----------------

- **درخت** : گرافه ساده ای که همبند است و دور ندارد .
- **جنگل** : گراف ساده ای که دور ندارد .
- **برگ** : راسی در درخت که درجه اش 1 است .
- **درخت فراگیر** : زیر گراف فراگیری که درخت است .

لم های مورد استفاده در این بخش 
--------------------

**لم 2.1.1**
~~~~~~~~~~

**صورت لم :** یک گراف :math:`n` راسی و :math:`m` یالی حداقل max(1,n-m) مؤلفه همبندی دارد و اگر دقیقا n-m مؤلفه همبندی داشت دور ندارد و اگر نه دور دارد .

**اثبات لم :** 
ابتدا فرض میکنیم گراف هیچ یالی ندارد و یال های آن را به ترتیبی دلخواه اظافه میکنیم . 

حال اثبات میکنیم وقتی یک یال را به گراف اظافه میکنیم تعداد مؤلفه های همبندی حداکثر یکی کمتر میشود و اگر تعداد مؤلفه های ثابت ماند گراف دور خواهد داشت.
فرض کنید یالی که الان به گراف اظافه میکنیم بین دو راس i و j است. اگر i و j در یک مؤلفه همبندی بودند بعد اظافه کردن یال تعداد مولفه های همبندی تغییر نمیکند و چون بین i و j مسیر است یال جدید و مسیر بین i و j تشکیل دور میدهند.
اگر هم i و j در دو مؤلفه همبندی بودند بعد اظافه کردن یال مولفه های  i و j باهم یک مولفه همبندی میدهند یعنی تعداد مؤلفه های همبندی یکی کم میشود و چون مسیری بین i و j نبود با اظافه شدن یال دوری با این یال بوجود نمیاید.

وقتی هیچ یالی را هنوز اظافه نکردیم گراف n مؤلفه همبندی دارد و چون با اظافه کردن هر یال حداکثر تعداد مولفه ها یکی کم میشد پس در اخر حداقل n-m مولفه همبندی داریم.
پس اگر گراف در اخر دقیقا n-m مولفه همبندی داشت یعنی با اظافه کردن هر یال تعداد مولفه های همبندی دقیقا یکی کم میشد که ما ثابت کردیم وقتی تعداد مؤلفه های همبندی یکی کم شود دوری اظافه نمیشود 
پس در اخر گراف ما بدون دور است. و اگر بیشتر از n-m بود یعنی یالی بود که وقتی اظافه اش میکردیم تعداد مولفه های همبندی کم نمیشد پس دور بوجود می امد پس گراف ما دور دارد.

با توحه به لم 2.1.1 اگر بدانیم یک گراف دور ندارد و از تعدا یال ها , تعداد راس ها و تعداد مولفه های همبندی حداقل دو تایشان را بدانیم دیگری یکتا بدست می اید .

**قضیه 2.1.2**
~~~~~~~~~~~~~

**صورت قضیه :** درخت n راسی دقیقا n-1 یال دارد.
**اثبات قضیه** طبق لم 2.1.1 اگر یک گراف n راسی و m یالی دور نداشته باشد دقیقا n-m مولفه همبندی دارد و چون درخت یک مولفه همبندی دارد و دور ندارد پس در درخت n راسی n - m = 1 است پس m = n - 1.

**قضیه 2.1.3**
~~~~~~~~~~~~~

**صورت قضیه :** یک درخت n راسی که (n >= 2) حداقل 2 برگ دارد.
**اثبات :** بلندترین مسیر در درخت را در نظر بگیرید. چون n > 1 پس قطعا بلندترین مسیر حداقل 2 راس دارد.حال 2 راس سر مسیررا در نظر بگیرید. حداکثر به یک راس در مسیر یال دارد زیرا اگر بیشتر داشته باشند دور بوجود می اید که با ویژگی درخت
تناقض دارد . و چون بلند ترین مسیر را گرفته ایم دو سر مسیر به راسی که داخل مسیر نیست یال ندارند پس ثابت شد دو سر بلند ترین مسیر در درخت برگ هستند.

**قضیه 2.1.4**
~~~~~~~~~~~~

**صورت لم :** اگر از درخت برگش را حذف کنیم گراف باقی مانده باز درخت است.
**اثبات :** باید ثابت کنیم گراف باقی مانده همبند است و دور ندارد. واضح است که یک گراف اگر دور نداشته باشد وقتی راسی از ان را نیز حذف کنیم باز دور ندارد.حال میخواهیم بگوییم همبند است. اگر برگ را حذف کنیم و گراف ناهمبند شود پس حداقل  2 مولفه همبندی دارد
و راسی که حذف کردیم هم باید به هر یک از این مولفه ها حداقل یک یال میداشت تا گراف بدون حذفش همبند باشد پس درجه اش حداقل 2 بود ولی درجه برگ 1 است. با تناقض بدست امده ثبت شد گراف همبند نیز هست پس درخت است.

قضیه 2.1.4 بسیار کاریردی است چون میگوید اگر در سوالی خواسنید روی درخت استقرا بزنید با حذف برگ میتوانید به فرض استقرا بروید.در ادامه کتاب با چنین سوالاتی اشنا خواهید شد.
